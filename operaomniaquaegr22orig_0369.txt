Excunsus 1. 357

tentem in proelio ex Psalm. XXIV. concludit lib. VIII.
contra Celsum num. 1., et Tom. XVI. in Matth. num. 19.
Christi divinitatem probat adversus Judaeos lib. II. con-
tra Cels. num. 48. ex miraculis, quae Deo veniente in
terras editum iri Jesaias ¹) praedixit, Jesus autem accu-
rate adimplevit. Christus, ut observat Origenes Tom.
XII. in Matth. num. 9., dicit apud Jeremiam: „Vivo²)
eg0:“ et rursum: ‚‚Dereliquerunt³) me fontem aquae
vivae.“ Et apud Malachiam Tom. I. in Joann. num. 31.
„Si⁴) Dominus ego sum, ubi est timor meus?“

Sed jam nobis Origenis doctrinae adyta aperto in-
troitu penetranda, et quid de Christo, quatenus Verbum
Dei est, quid de ejus aeternitate, aequalitate cum Patre,
et substantiae in utroque unitate senserit, edisserendum.

III. Ad eos penitus refellendos, qui Origenem Aria-
nis tradunt, vel hoc unum satis esse potest, quod Chri-
stum germanissimum Patris Verbum esse duxit, nec, ut
isti, duplex Verbum distinxit, alterum aeternum, nec a
Patre distinctum, alterum ab isto creatum. Nihil sane
invisum magis et detestatum Arianis fuit, nihil magis pal-
mare eorum adversariis visum, quam Filium ipsissimam
Patris Sapientiam, ipsissimum Verbum dici. Nemo Ver-
bum Dei creatum, et a Patris substantia alienum existi·
mans ita insaniet, ut Deum cum hoc Verbo, veluti se-
cum homines deliberant, ita deliberantem, et omnia per
illud Verbum creantem et gubernantem inducat. Non
formidat Origenes hanc divini Verbi cum humano com-
parationem. Hoc inter utrumque assignat discrimen Ho-
mil. XIX. in Jerem. num. 1., quod divinum per se sub-
sistat. Οὔτε γὰρ ὁ Λόγος αὐτοῦ, inquit, τοιοῦτός ἔστιν,
ὁποῖος ὀ πάντων Λόγος. Οὐδὲνὸς γὰρ ὁ Λόγος ζῶν,

¹) Cfr. Jesai. XXXV, 4. 5. seqq.
2) Jerem. XXII, 24. ³) Jerem. II, 13.
⁴) Malach. I, 6.

