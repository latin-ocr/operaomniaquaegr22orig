PETRI DANIELIS

HUETH
ORIGENIANA.

OPERIS TOTIUS PROLOGUS ET PARTITIO.

Colligenti ¹) mihi superstites primigeniorum Origenis
Operum reliquias, et in publicam lucem dare paranti,
optimum factu visum est, et vulgo utile, nec a Scripto-
rum aetatis hujus, qui Veterum edendis monumentis ope·-
ram suam consecrarunt, consuetudine alienum, res Orige-
nis referre. Quod parce a nonnullis, indiligenter ab aliis,
plene, et animo vel amore, vel odiis vacuo, a nemine
omnino factum adhuc, sedulam et affectibus liberam tra-
ctationem exposcebat. Res origenis dico, non gestas modo,
sed cogitatas etiam ab eo, et literis proditas: nec enim
agendo solum, sed meditando quoque, commentando et
scribendo vitae suae otia Origenes partitus est. Quam-
obrem trifariam dividetur istud, quod aggredimur, opus.

Ac primum ipsius perscribemus vitam, facta, mores, et

¹) Cfr. edd. Huet. Tom. I. Fol. 1. seqq. coll. ed.
Ruam Tom. IV. et quidem Append. ‚Pag' 79. seqq. ——

Ed. Ruaei hunc offert titulum: ClarisS1mi Petri Danielis
Huetii, Episcopi Abrincensis, Origeniana.

Onffinms OPERA. ΤοΜ. XXII. 1

 

