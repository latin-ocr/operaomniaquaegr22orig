ORIGENIANORUM Lmzn Ι. 13

rius tradidit3 quod non dixisset profecto, si diuturna sibi
cum illo et constans intercessisset necessitudo: Origenis
autem alterius Romae condiscipulum et aequalem fuisse
Porphyrium, memoriae prodidit Eunapius. Sane impe-
rium tenente Philippo iter Romam neutiquam suscepisse
Origenem Adamantium, et Roma omnino per id tempus
abfuisse certissimum est; nec enim tam longam peregri-
nationem credibile est silentio fuisse praetermissuros Eu-
sebium, et Hieronymum: at Origenem alterum ad Ploti-
num Romae tum in scholis publice disserentem acces-
sisse auctor est idem Porphyrius. ld si animadvertisset
Baronius, ¹) neque contra Eusebii fidem Origenem Ada-
mantium, quem ab alio non distinxit, secundo Romam
abiisse ad Fabianum Papam purgandi sui caussa excogi—
tasset, neque Postcvino et Halloxio idem ut crederent
caussam praebuisset: hoc enim unus ille Porphyrii locus
viro magno persuasit. Quemadmodum autem duos Ori-
genes in unum confuderunt nonnulli, ita ex uno et eo-
dem Origene Leonidae filio duos Origenes alii effinxe-
runt, verum alterum, a quo orti sunt Origenistae simpli-
citer dicti; alterum Origenistarum‚ qui Foedi cognomi-
nati sunt, principem et antesignanum. Id miror temere
nonnullos affirmare, quod ignorare se testatur Epiphanius
scriptor locupletissimus, et proximus temporum illorum.
Epiphanii verba parum sincere reddidit Augustinus: cum
enim conceptis verbis nescire se professus fuisset Epi-
phanius haer. 63. cap. 1. et haer, 642. cap 3., an ab Ada-
mantio Origene, an ab alio impuri Origenistae propagati
sint, haec ita reddidit Augustinus, lib. de haer. cap. 312.
Ore’gem'am' a quodam Origene dicte· snut, uon ab ello,
φα· fere omnibus notus est, sed ab allo nescio quo,
de quo vel sectatoribus ejus Epiphanius loquens, etc.

Vitiatam ab Augustino sententiam nova accessione focda—

¹) Cfr. Baron. ad ann. 240:

