42 Pssrm DANmms HUETn

64. cap. 1., et Nicetas Thesaur. orthodoxae fidei lib. 4.
Haeres. 31„ et huc commode referri potest), sat longum
tempus contritum fuisse necesse est. Nec caussae est,
cur ex hac scholarum frequentatione aliud Atheniense iter
ab Origene olim adolescente institutum confingant Baro·
nius ad ann. 23¹2. num. 4., et Petavius ad Epiphan. Hae-
res. 64. cap. 1.; nam ad philosophos et rhetores ibant
cujuscunque aetatis homines, neque verisimile est, Orige-
nem philosophiae, reliquarumque disciplinarum amore
flagrantem, in ea degentem urbe, quae artium omnium
inventrix haberetur, et in qua cum civium, tum advena-
rum praecipuum esset studium novi aliquid vel dicere,
vel audire, aetate fuisse absterritum, quominus civitatis
consuetudine ad explendam cupiditatem uteretur. Supra
quidem observavimus testificari Porphyrium, ad Plotinum
Romae publice docentem aliquando accessisse Origenem
quendam, alium ab Adamantio, Plotini aequalem, eoque
conspecto victum pudore Plotinum dicendi finem fecisse.
Priusjdem factum legimus a Tullio, qui octo jam et vi-
ginti annos natus, cum Romae esset biennium versatus in
caussis, et jam inter primos urbis oratores poneretur,
Athenas tamen ad Antiochum philosophum, et Demetrium
rhetorem se contulit. Inde ad Asiaticos oratores, ipsum-
que demum Molonem se applicavit. Quin et Antonii
Gniphonis scholam frequentasse, etiam cum praetura sun-
geretur, a Suetonio Tranquillo proditum est libr. de il-
lustr. Grammat. cap. 7. Sane in hac Achaica remansione
Nicopolitanam ¹) editionem nactum fuisse Origenem cre-

dibile est; caussam hanc itineris habuisse, non item.

 

¹) caracallae, inquit Epiphanius lib. de pond. et
mens. cap. 18„ succedit Antoninus alius, qui impera-
vit απηοε Ι V. Secutus est Alexander filius Mana-
maeae annis XIII. In medio temporum illorum, ἐν
μέσῳ τῶν χρόνων τούτων, editio sexta, quae et ipsa

