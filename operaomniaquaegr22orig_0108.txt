96 Pam Dmums ΗυΕΤιΙ

Pamphilum, aliosque complures, Origenis vitam et res
gestas ex iis ipsis, qui hominem viderant, perscrutatos, in
Deciana strage martyrio ipsum vitam finivisse. ld refel-
lit Photius, Galli et Volusiani temporibus decessisse hunc
asserens3 ex ejusque epistolis post Decii mortem datis
sententiam suam roborat. Infelicem miserabiliter periisse
pronunciat Nicephorus, levis auctor, neque quid scribat
satis pensi habens: inde adeo sic sentiens, quod eum post
idololatriam erroribus implicatum, in impietate diem
clausisse crediderit. At contra Theotimus Tomitanus epi-
scopus, notae2) pietatis antistes, praeclara cum morte
defunctum fuisse adversus Epiphanium asseveravit.

Vlll. Atque hunc demum vitae finem habuit Ori-
genes Adamantius, vir in ecclesia Dei longe maximus3
quem praeter prosapiam avita in Christum pietate, et
Leonidae patris martyrio claram, propriae virtutes nobi-
litarunt3 iugens martyrii desiderium, contestatus amor pu-
dicitiae ac paupertatis, perpetua voluptatum contemtio,
prolixa fidei Christianae propagandae voluutas, servanda·
rum ab aeterno interitu animarum vehemens cupiditas,
inusitata in laboribus constantia, singularis in periculis
fortitudo, insignis adversum omnes mansuetudo et obse-
quentia, commemorabilis in magno splendore modestia, ¹
et rara morum sanctitudo: portentosa adhaec ingenii vis,
memoria expromta, quam et herbae cujusdam a se reper-
tae usu auxisse fertur, minime licet assentiente Epipha-
nio3 subtile judicium, mirus in dicendo lepos, oratio ad
persuadendum efficax, acris saepe et vehemens, nec tam
virtutibus ornandis sacta, quam carpendis vitiis, mirabilis
humanarum, divinarumque rerum scientia, ut nemo esset

primarum artium magis princeps. Nec fama meritis in-

 

¹) Csr. Socrat. lib. Vl. cap. 12.

²) Ed. Euat-i sola: novae«

