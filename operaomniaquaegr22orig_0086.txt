74 PETRI DAmtms Hui-:Tu

rit. Atheniensis itineris ignoratur caussa: illud scimus, ¹)
optimis eum, quamdiu in hac urbe agitavit, exercitatio-
nibus otium suum consumsisse3 nam inceptos in Ezechie-
lem Commentarios absolvit, -- quod anno sexagesimo
sactum Erasmus ²) arbitratur cx suida, auctore nullius
pretii, qui ex Eusebii pannis prius Origenis elogium, in
quo scriptum hoc exstat, perturbate et incomposite con-
suit —, et Canticum Canticorum expositionibus illustrare
instituit: quarum quinque Tomos in ea elaboravit sede3
reliquos totidem Caesareae Stratonis confecit. Circa hanc
quoque tempestatem jampridem inchoatis in Joannem
Commentariis finem imposuisse verisimile est, ut infra
ostendam. Annuum tempus Atheniensi huic morae tribuit
Halloxius‚ nec contradic03 liceat modo unicuique judi-
cium aliud ex re capienti dissentire.

VII. Pristinam 3) itaque sedem, Caesaream Strato-
nis longo post tempore Origenes repetiit, atque ibi su-
sceptum Commentariorum in Canticum opus ad exitum
duxit. Falluntur autem Magdebu1·genses,⁴) cum aiunt
scripsisse Suidam Origenem annum aetatis suae egisse se·
xagesimum, cum ea Commentaria exararet: tale enim
quidquam apud Suidam nusquam reperias. Est apud
Hieronymum‚⁵) venisse Firmilianum Caesareae Cappado-
ciae episcopum ad Origenem, per caussam locorum san-
ctorum, ut apud eum majorem Scripturae sanctae com-
pararet notitiam, cum ipsum antea in Cappadocia diu
secum habuisset. At Gregorius 6) Nyssenus in Origcnis

disciplinam receptum fuisse narrat cum Gregorio Thau-

¹) Cfr. Euseb. Hist. eccleS. lib. VI. cap. 32.

²) Cfr. Erasm. in Centur. libr. Orig,

3) Cfr. Euseb. Hist. eccles. lib. VI. cap. 32.

¹²) Cfr. Magdeburg. Centur. III. cap. 10.

⁵) Cfr. Hieronym. Catalog. script. eccles. cap. 5-1.
⁰) Cfr. Gregor. Nyssen. vit. Thaumat.

