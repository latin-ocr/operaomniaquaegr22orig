ORtGEmAXORUM LIBER I. 77

Ber-yllus, seseque bonae menti restitui pateretur. Qua re
ex voto confecta, in Palaestinam sine mora Origenes se
recepit. Neque sane tanti beneficii memoriam, qui suit
hominis candor, apud sese diuturnitate extabescere passus
est Beryllus; sed eam sequentibus deinde annis recoluit,
et scriptis ad Origenem epistolis testatus est. Hae cum
synodi Actis, aliisque hujus viri monumentis multo post
servatae et doctorum lectione usurpatae sunt, sed tem-
poris demum vetustate interciderunt.

IX. Annus Christi 244„ qui fuit Origenis 59„ Gor-
diano sextum jam annum imperanti feralis fuit; nam post-
quam ejus locum per summam perfidiam invasit Philip-
pus, vitam ei statim pari scelere exhausit. Sed concepta
facinora poenitentia emendasse, et ad Christi quoque par-
tes transiisse Historici quidam Christiani, uti mox dicturi
sumus, prodiderunt, Ut ut est, tertium jam imperii eo
agente annum ecclesiae Alexandrinae administrationem
capessivit Dionysius ille, quem Alexandriae Origenes prae-
ceptis olim informaverat, mortuo Heracla Origenis et ipso
discipu10‚ postquam Alexandrinum episcopatum pei· mul-
tos annos tenuit. Annorum octodecim numerum definit
Eusebius in Chronico, sexdecim in historia: ¹) verum pro
ἑκκαίδεκα, aliqua exemplaria praetulisse ἕνδεκα, vel ita
certe legisse interpretes aliquos, ex iis liquet, quae in id
argumentum scripsit Baronius. ²) Errorem ipse in nu-
merum hunc irrepsisse vidit, et ex Eusebio quatuordecim
saltem annis in Alexandrina cathedra Heraclam sedisse
conclusit. Plane verum est totis quindecim sedisse an-
nis; nam ab anno Alexandri decimo, quo anno ponimus
acquievisse Demetrium, ad Philippi tertium, pleni quin-

decim anni intercedunt. Dicendum ergo quindecim in

¹) Cfr. Euseb. Hist. eccles. lib. VI. cap. 35.
²) Csr. Baron. ad ann. 248. num. 1. et 5.

