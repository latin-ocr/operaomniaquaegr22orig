ExcURsus VI. 405

contendo, idem tamen fatebor eum in operosis quaestio-
nibus, et minutis ratiocinationibus justo disertiorem esse,
ac ea statuere, quae, si nulla restringantur exceptione,
nec cum precibus, quas Origenes ex Scriptura repetit,
nec cum illis conciliari poterunt, quae in ipsis ecclesiae,
primordiis non nunquam ad Filium dirigebantur3 imo,
nec cum ipsis Origenis principiis, ex quibus sequeretur,
ipsas etiam obsecrationes, postulationeS, et gratiarum actio-
nes, quas Filio deberi fatetur, eodem modo instimem
das esse ac ipsam precationem.

Molestum forte videbitur, quod his Deuteronomii
verbis occurrens, quae sibi objectum iri providebat: „Ado-
rent ¹) eum omnes angeli Dei:“ idem de ecelesia dictum
esse respondeat: Si quis, inquit, existimans precatio-
nem ipsi Filio fundendam esse, ac reveritus id, quod
ex adoratione consequitur, objiciat nobis illud: „Ado-
rent2) eum omnes angeli Dei:“ quod sine controver-
siu in Deuteronomio de Christo dictum est: dicendum
illi est ecclesium, quae Jerusalem a propheta nomina-
tur, adorari a regibus et reginis nutricibus factis et
nutritiis, ut patet ex leis verbis: ‚,Ecce‚³) levabo ad
gentes manum meam.... Erunt reges nutritii tui, et re-
ginae nutrices tuae: vultu in terram demisso adorabunt
te,“ etc. Cum eadem sit precandi et adorandi ratio, ιιιί-
nime mirum, si Origenes, qui preces ad Patrem, ut ad
sontem divinitatis, dirigendas docet, idem de adoratione
statuat. Dubium esse non potest ex testimoniis modo
allatis, quin Christum cum Patre, ut verum Filium et uuum
cum Patre Deum adorari doceat. Quod si eam distin-
ctionem adhibeat, ut quamvis Pater et Filius, ut unus
Deus, simul adorentur, adoratio tamen Patri, ut fonti di·

vinitatis, Filio ut Deo ex Deo deferatur: longe distat

 

1) Dent. xxxii, 43. 2) Dent. xxxn, 43.
³) cfr. sesai. xmx, 22. 23.

