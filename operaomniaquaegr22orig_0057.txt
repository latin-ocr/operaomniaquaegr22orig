OmGENlANoRuM LIBER Ι. 45

quot Aegypti episcopis coacta sacerdotii quoque honore
exuendum decrevit. Huic Demetrii decreto consensisse
universum orbem, excepta Palaestina, Arabia, Phoenicia,
et Achaia testificatur Hieronymus lib. 2. in Rufin. cap. 5.;
nec propter dogmatum novitatem, erroresve, sed invidia
laudem virtutis ejus fuisse obtritam, Auctor quoque idem
ipse est, non presbyterio solum origenem a Demetrio
esse submotum, sed ecclesiae etiam societate prohibitum,
consentientibus in id sacerdotibus; ut mihi verisimile fiat,
in synodo a Demetrio collecta sancitum quoque illud
fuisse. Sed jam antea patria excesserat, cum coiit De-
metriana illa synodus, quemadmodum dicemus paulo post.
Ita Achaia reversus Alexandriam Adamantius jam presby-
ter, pristinisque intentus studiis, a proprio episcopo sibi
primum favente, deinde clam invidente, tum maximis ad
invidiam odii factis accessionibus palam infenso agitatus,
tandem defessus malis injuriae concessit, patriisque sedi-
bus excedere coactus est. Exsilium quippe ipsi decer-
nente synodO, quod sibi praesentiebat esse faciendum vel
ingratiis, sponte admittere maluit: cum praesertim ingra-
vescentem invidiam ferre non posset. Sic enim conci-
liandi sunt, qui jactant sponte abiisse ipsum, cum iis, qui
patria expulsum et exterminatum fuisse volunt.

XIII. Aliam ¹) exsilii hujus caussam affert Epipha-

¹) Adeo omni prorsus verisimilitudine carere haec
historia Baronio visa est, ut dubitet, an hic locus Epi-
phanii textui non sit insertus et interpolatus. Verum ad
id non necesse est ut recurramus. Vel ea sola, quae de
Meletio et Ario refert Epiphanius, manifesto argumento
sunt, ipsum interdum incertis et falsis nimium se credu-
lum praebuisse rumoribus. Ejus itaque auctoritas non
obstitit, quominus Valesius merae fabulae loco haberet
eam, quam affert exsilii Origenis causam. Ι. Certe aucto-
ritati Epiphanii in ea re multum nocet silentium homi-
num longe ipso doctiorum, quorum alii Origeuem sae-
culo lV. et V. convitiis incesserunt, alii apologiis defen-

