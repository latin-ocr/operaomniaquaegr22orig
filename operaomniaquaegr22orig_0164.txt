152 Parni Dmms Ηυετη

quc complures. Itaque cu'm Origenem lioc argumento
tuetur Bellarminus lib. I. de Christ. cap. 10, quod sana
et orthodoxa suerit praeceptoris ipsius Clementis, disci-
pulorum Dionysii Alexandrini, et Gregorii Tliaumaturgi
de mysterio sanctae Trinitatis opinio: credibile quippe
esse, quam a Clemente doctrinam acceperat, eandem a se
excultam discipulis suis tradidisse: nihil profecto Orige-
nianac caussae contrarium magis dicere potuit. Nullius
enim ex his tribus satis puri fuerunt et integri de Trini-
tate sensus: nam et Filii substantiam a paterna ita secer-
nit Clemens, ut inferiorem eam statuat: Dionysius vero
Alexandrinus Filium Patris ποίημα, eique dissimilem
esse dixit, et ιὶᾳῆκε ‘sowing ἣκιστα πρεπούσας τῷ πνεύ-
ματι, voces Spiritui parum convenientes emisit, inquit
Basilius epist. 41„ a quo castigatus quoque est Gregorius
Thaumaturgus, quod Filium aperte creatum praedicaverit.
Adeo ut parum attentum fuisse Anastasium bibliotheca-
rium putandum sit, cum ait in Historia ad aun. Christi
24& laudes Gregorii 'l'haumaturgi silentio pressisse Eu-
sebium, quod ab Origenis et Arii deliramentis prorsus
fuerit alienus: cum et haec deliramenta sit sectatus, nec
laudibus eum Eusebius¹) fraudaverit. Constat denique,
ne Basilii quidem temporibus, ac recentioribus etiam, Spi- .
ritus sancti divinitatem aperte profiteri ausos esse Catho-
licos, ne Pneumatomachorum petulantiam experirentur.
Verum tamen cum inferiorem Patre Filium, Filio
Spiritum sanctum visi sunt illi statuere, ad auctoritatem
principii, originis, caussae, paternitatis, et ἄγεννησίας fere
attenderunt, quae inter sanctae Trinitatis personas ordi-
nem aliquem constituit. <Nam quod Pater principium sit
et origo Filii, major Filio et dignitate anterior dici pot-

est, absque ullo tamen naturae, perfectionisve discrimine.

¹) Cfr. Euseb. Hist. eccles. lib. Vl: cap. 30.

