28 Pit-rm DANJEms Hussrn

Aperte damnat Baronius ad ann. 230., multisque senten-
tiam suam argumentis tuetur, sed quae ad eam scre, quae
ferro fit, evirationem pertinent. Contra ea llalloxius,
non excusat modo, sed dilaudat lib. IV. Orig. def. quaest. 3.
Ego singula ab utraque parte collecta non referam3 quod
ipse sentio, paucis exponam. Certum est, voluntariam
sui ipsius exsectionem, eam dico, quae fit gladio, vetitam
esse Apostolicis Canonibus 22. et 24. At eorum dubia
est auctoritas, et penitus ab Halloxio respuitur. Eandem
damnavit exstincto jam diu Origene Nic-aenum Concilium
Canon. 1., damnavit et Arelatense Canon. 7. Ipsi quo-
que Eusebio, perpetuo licet Origenis laudatori, vecordiae
hujus vituperationem vis veritatis expressit. Sed quid
aliena conquirimus, cum domestica suppeditent testimo-
nia? Utramque castrationem, et quae exsectione, et quae
exsiccatione perficitur, damnavit demum Origenes, alios-
que, ne simile quid in se aliquando conciperent, vehemen-
ter absterruit, cum aliis locis, tum praesertim suis in

B‘Iatthaeum Commentariis. Locus habetur Tom. XV. ad
cap. Manli. 19. v·12·‚ num. 1. 2. 3. 4. et 5., quem omnino

consuli velim.

Discipulos') suos et familiares facinus suum celave-
rat Origenes, dubius animi laudine sibi, an probro du-
cendum foret. Rem tamen comperit Demetrius, quam
vehementer admiratus primum, tum laudibus ctiam prose-
cutus, confirmavit Origenem, strenueque susceptum mu-
nus jussit traducere. Tum hic denique remotis impedi-
mentis, universos ad se erudiendi caussa venientes nullo
sexus discrimine admisit. [n eorum autem institutione
summa se tractavit diligentia, omneque suum otium ad

eorum negotium contulit.

¹) Cfr. Euseb. Hist. eccles. lib. VI. cap. 8.

