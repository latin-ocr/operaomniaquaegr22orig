ORIGENJANORUM Lmssa Ι. 9

indefessum scribendi studium, et assiduam circa libros
moram, eandem appellationem consecutus est; supra tria
siquidem librorum millia et quingentos conscripsit, cum
multo plures Origenem scripsisse proditum sit: minime
autem dum viveret Adamantius noster Chalcenteri nomen
gessit. Paribus de causis Apion Grammaticus, ac itidem
Aegyptius, propter inusitatam in literariis laboribus con-
stantiam, μόχθος cognomine dictus est. Sed redeamus
ad propositum.

lV. Sex¹) praeter Origenem filios suscepit Leoni-
des: at cum in illo admodum etiam tum puero magna
ad virtutem eluceret indoles, omnemsere patris amorem
ac studium ad se convertit. Hunc itaque sibi domestica
institutione, assiduisque praeceptis formandum suscepit
Leonides, animumque rudem primis imbuit Christianae
pietatis, divinarumque simul et exoticarum doctrinarum
elementis: sed ita tamen, ut in quotidianis exercitationi-
bus, humanarum literarum studiis sacrae disciplinae prae-
irent. Erat omnino in puero ingenium peracre et fervi-
dum, singularis memoria, flagrans et incredibile studium,
ut, quidquid sibi impositum esset ad discendum, non tam
exciperet quam arriperet, docentemque patrem discendo
et quaerendo defatigaret. Cum enim selecti e Scriptura
sancta loci singulis quibusque diebus memoriae commen-
dandi ipsi proponerentur, proclivi verborum sensu non
contentus, satagebat subire ad interiora, et reconditas sen-
tentias evolvere, patremque assidua percontatione lacesse-
bat. Ac puerum quidem immoderata quadam ingenii
ubertate superfluentem coercebat, palamque castigabat3 sed
felicem nihilominus animi calorem tacitus admirans sutu-
rum augurabatur, ut ad majora aspiraret aliquando, filioque

nondum puberi summa omnia judicio suo tribuebat. Sed

¹) Csr. Euseb. Ilist. Ecclcs. lib. Vl. cap. l. ct 2.

